[{"fileName":"1.2-0000000.wav","textDesc":"பொன்னியின் செல்வன்."},{"fileName":"1.2-0000001.wav","textDesc":"முதல் பாகம்."},{"fileName":"1.2-0000002.wav","textDesc":"புது வெள்ளம்."},{"fileName":"1.2-0000003.wav","textDesc":"அத்தியாயம் இரண்டு"},{"fileName":"1.2-0000005.wav","textDesc":"ஆழ்வார்க்கடியான் நம்பி"},{"fileName":"1.2-0000006.wav","textDesc":"ஏரிக் கரையிலிருந்து கீழிறங்கித் தென்திசை சென்ற பாதையில்"},{"fileName":"1.2-0000007.wav","textDesc":"குதிரையைச் செலுத்தியபோது"},{"fileName":"1.2-0000008.wav","textDesc":"வந்தியத்தேவனுடைய உள்ளம் ஏரி அலைகளின் மீது நடனமாடிய படகைப் போல் ஆனந்தக் கூத்தாடியது."},{"fileName":"1.2-0000009.wav","textDesc":"உள்ளத்தின் உள்ளே மறைந்து கிடந்த குதூகலம்"},{"fileName":"1.2-0000010.wav","textDesc":"பொங்கித் ததும்பியது."},{"fileName":"1.2-0000011.wav","textDesc":"வாழ்க்கையில் வேறு யாரும் காணாத அதிசய அனுபவங்களை"},{"fileName":"1.2-0000012.wav","textDesc":"தான் அடையும் காலம் நெருங்கி விட்டதென்று அவனுடைய உள்ளுணர்ச்சி சொல்லியது."},{"fileName":"1.2-0000013.wav","textDesc":"சோழ நாட்டை அணுகும்போதே இவ்வளவு ஆனந்தக் கோலாகலமாயிருக்கிறதே?"},{"fileName":"1.2-0000014.wav","textDesc":"கொள்ளிடத்தைத் தாண்டி விட்ட பின்னர் அச்சோழ நாட்டின் நீர்வளமும் நிலவளமும் எப்படியிருக்கும்?"},{"fileName":"1.2-0000015.wav","textDesc":"அந்நாட்டில் வாழும் மக்களும் மங்கையரும் எப்படியிருப்பார்கள்? எத்தனை நதிகள்? எத்தனை குளங்கள்?"},{"fileName":"1.2-0000016.wav","textDesc":"எத்தனை தெளிநீர் ஓடைகள்?"},{"fileName":"1.2-0000017.wav","textDesc":"கவிகளிலும் காவியங்களிலும் பாடப்பெற்ற பொன்னி நதியின் காட்சி எப்படியிருக்கும்?"},{"fileName":"1.2-0000018.wav","textDesc":"அதன் கரைகளிலே பூத்துக் குலுங்கும் புன்னை மரங்களும் கொன்னை மரங்களும் கடம்ப மரங்களும் எத்தகைய மனோகரமான காட்சியாயிருக்கும்?"},{"fileName":"1.2-0000019.wav","textDesc":"நீரோடைகளில் குவளைகளும் குமுதங்களும் கண்காட்டி அழைப்பதும் செந்தாமரைகள் முகமலர்ந்து வரவேற்பதும் எத்தகைய இனிய காட்சியாயிருக்கும்?"},{"fileName":"1.2-0000020.wav","textDesc":"காவேரியின் இரு கரைகளிலும் சிவபக்திச் செல்வர்களான சோழப் பரம்பரையினர் எடுப்பித்துள்ள அற்புத வேலைப்பாடமைந்த ஆலயங்கள் எவ்வளவு அழகாயிருக்கும்?"},{"fileName":"1.2-0000021.wav","textDesc":"ஆகா!"},{"fileName":"1.2-0000022.wav","textDesc":"பழையாறை நகர்!"},{"fileName":"1.2-0000023.wav","textDesc":"சோழ மன்னர்களின் தலைநகர்!"},{"fileName":"1.2-0000024.wav","textDesc":"பூம்புகாரையும் உறையூரையும் சிறிய குக்கிராமங்களாகச் செய்துவிட்ட பழையாறை!"},{"fileName":"1.2-0000025.wav","textDesc":"அந்நகரிலுள்ள மாடமாளிகைகளும் கூட கோபுரங்களும் படை வீடுகளும் கடைவீதிகளும் சிவாலயக் கற்றளிகளும் திருமாலுக்குரிய விண்ணகரங்களும் எப்படியிருக்கும்?"},{"fileName":"1.2-0000026.wav","textDesc":"அந்த ஆலயங்களில் இசை வல்லவர்கள் இனிய குரலில் தேவாரப் பாடல்களையும் திருவாய்மொழிப் பாசுரங்களையும் பாடக்கேட்டோர் பரவசமடைவார்கள் என்று வந்தியத்தேவன் கேள்வியுற்றிருந்தான்."},{"fileName":"1.2-0000027.wav","textDesc":"அவற்றையெல்லாம் கேட்கும் பேறு தனக்கு விரைவில் கிடைக்கப் போகிறது."},{"fileName":"1.2-0000028.wav","textDesc":"இது மட்டுந்தானா?"},{"fileName":"1.2-0000029.wav","textDesc":"சில நாளைக்கு முன்பு வரையில் தான் கனவிலும் கருதாத சில பேறுகளும் கிட்டப்போகின்றன."},{"fileName":"1.2-0000030.wav","textDesc":"வீரத்தில் வேலனையும் அழகில் மன்மதனையும் நிகர்த்த பராந்தக சுந்தர சோழ மகாராஜாவை நேருக்கு நேர் காணப்போகிறான்."},{"fileName":"1.2-0000031.wav","textDesc":"அவ்வளவுதானா?"},{"fileName":"1.2-0000032.wav","textDesc":"அவருடைய செல்வப் புதல்வி, ஒப்புயர்வில்லாத நாரீமணி,"},{"fileName":"1.2-0000033.wav","textDesc":"குந்தவைப் பிராட்டியையும் காணப் போகிறான்."},{"fileName":"1.2-0000034.wav","textDesc":"ஆனால் வழியில் தடை எதுவும் நேராமல் இருக்க வேண்டும்."},{"fileName":"1.2-0000035.wav","textDesc":"எந்தத் தடை நேர்ந்தால்தான் என்ன?"},{"fileName":"1.2-0000036.wav","textDesc":"கையிலே வேல் இருக்கிறது. இடையில் தொங்கிய உறையிலே வாள் இருக்கிறது;"},{"fileName":"1.2-0000037.wav","textDesc":"மார்பிலே கவசம் இருக்கிறது; நெஞ்சிலே உரமிருக்கிறது."},{"fileName":"1.2-0000038.wav","textDesc":"ஆனால் மகாதண்ட நாயகர், இளவரசர் ஆதித்தர், ஒரு பெரிய முட்டுக்கட்டை போட்டிருக்கிறார்;"},{"fileName":"1.2-0000039.wav","textDesc":"ஒப்புவித்த காரியத்தை நிறைவேற்றுவதற்கு முன்பு யாரிடமும் சண்டை பிடிக்கக் கூடாதென்று."},{"fileName":"1.2-0000040.wav","textDesc":"அந்தக் கட்டளையை நிறைவேற்றுவதுதான் மிகவும் கடினமாயிருந்தது."},{"fileName":"1.2-0000041.wav","textDesc":"ஏதோ இவ்வளவு தூரமும் பிரயாணம் செய்தபோது நிறைவேற்றியாகி விட்டது. இன்னும் இரண்டு நாளையப் பிரயாணம்தானே மிச்சமிருக்கிறது?"},{"fileName":"1.2-0000042.wav","textDesc":"அதுவரை பொறுமையுடன் இருந்தே தீர வேண்டும்."},{"fileName":"1.2-0000043.wav","textDesc":"ஆதவன் மறைவதற்குள் கடம்பூரை அடைய வேண்டும் என்ற கருத்துடன் சென்று கொண்டிருந்த வந்தியத்தேவன் சிறிது நேரத்துக்கெல்லாம் வீர நாராயணபுர விண்ணகரக் கோயிலை நெருங்கினான்."},{"fileName":"1.2-0000044.wav","textDesc":"அன்று"},{"fileName":"1.2-0000045.wav","textDesc":"ஆடித் திருமஞ்சனத் திருவிழாவும் சேர்ந்திருந்தபடியால்"},{"fileName":"1.2-0000046.wav","textDesc":"கோயிலைச் சுற்றியுள்ள மரத் தோப்புகளில் பெரும் ஜனக்கூட்டம் சேர்ந்திருந்தது."},{"fileName":"1.2-0000047.wav","textDesc":"பலாச் சுளைகளும் வாழைப் பழங்களும் கரும்புக் கழிகளும் பலவகைத் தின்பண்டங்களும் விற்பவர்கள் ஆங்காங்கே கடை வைத்திருந்தார்கள்."},{"fileName":"1.2-0000048.wav","textDesc":"பெண்கள் தலையில் சூடிக் கொள்ளும் மலர்களையும்,"},{"fileName":"1.2-0000049.wav","textDesc":"தேவ பூஜைக்குரிய தாமரை மொட்டுக்கள் முதலியவற்றையும் சிலர் விற்றுக் கொண்டிருந்தார்கள்."},{"fileName":"1.2-0000050.wav","textDesc":"தேங்காய், இளநீர், அகில், சந்தனம், வெற்றிலை, வெல்லம், அவல், பொரி முதலியவற்றைச் சிலர் குப்பல் குப்பலாகப் போட்டுக் கொண்டிருந்தார்கள்."},{"fileName":"1.2-0000051.wav","textDesc":"ஆங்காங்கே வேடிக்கை விநோதங்கள் நடந்து கொண்டிருந்தன."},{"fileName":"1.2-0000052.wav","textDesc":"ஜோசியர்கள், ரேகை சாஸ்திரத்தில் வல்லவர்கள்,"},{"fileName":"1.2-0000053.wav","textDesc":"குறி சொல்லுகிறவர்கள்,"},{"fileName":"1.2-0000054.wav","textDesc":"விஷக்கடிக்கு மந்திரிப்பவர்கள், இவர்களுக்கும் அங்கே குறையில்லை."},{"fileName":"1.2-0000055.wav","textDesc":"இதையெல்லாம் பார்த்துக் கொண்டு சென்ற வந்தியத்தேவன் ஓரிடத்தில் ஒரு பெருங்கூட்டம் நின்று கொண்டிருப்பதையும் அந்தக் கூட்டத்துக்குள்ளேயிருந்து யாரோ சிலர் உரத்த குரலில் வாக்குவாதம் செய்யும் சத்தம் வருவதையும் கவனித்தான்."},{"fileName":"1.2-0000056.wav","textDesc":"என்ன விவாதம் நடைபெறுகிறது என்பதை அறிந்து கொள்ள அவனுக்கு ஆவல் பீறிக் கொண்டு எழுந்தது."},{"fileName":"1.2-0000057.wav","textDesc":"அந்த ஆவலை அடக்கிக் கொள்ள அவனால் முடியவில்லை."},{"fileName":"1.2-0000058.wav","textDesc":"கூட்டத்துக்கு வெளியில் சாலை ஓரமாகக் குதிரையை நிறுத்தி விட்டுக் கீழே இறங்கினான்."},{"fileName":"1.2-0000059.wav","textDesc":"குதிரையை அங்கேயே நிற்கும்படி தட்டிக் கொடுத்துச் சமிக்ஞையால் சொல்லிவிட்டு"},{"fileName":"1.2-0000060.wav","textDesc":"கூட்டத்தைப் பிளந்து கொண்டு உள்ளே போனான்."},{"fileName":"1.2-0000061.wav","textDesc":"அங்கே விவாதத்தில் ஈடுபட்டிருந்தவர்கள் மூன்றே பேர்தான் என்பதைப் பார்க்க அவனுக்கு வியப்பு ஏற்பட்டது."},{"fileName":"1.2-0000062.wav","textDesc":"ஆனால் விவாதத்தில் ஈடுபட்டவர்கள் மூன்றே பேர்தான் என்றாலும், கூட்டத்திலிருந்தவர்கள் பலர் அவ்வப்போது அவரவர்களுக்கு உகந்த வாதக்காரரின் கட்சியை ஆதரித்துக் கோஷங்களைக் கிளப்பினார்கள்."},{"fileName":"1.2-0000063.wav","textDesc":"அதனாலேதான் அவ்வளவு சத்தம் எழுந்தது என்பதை வந்தியத்தேவன் தெரிந்து கொண்டான்."},{"fileName":"1.2-0000064.wav","textDesc":"பிறகு என்ன விவாதம் நடைபெறுகிறது என்பதைக் கவனித்தான்."},{"fileName":"1.2-0000065.wav","textDesc":"வாதமிட்ட மூவரில் ஒருவர் உடம்பெல்லாம் ஊர்த்வபுண்டரமாகச் சந்தனம் அணிந்து"},{"fileName":"1.2-0000066.wav","textDesc":"தலையில் முன் குடுமி வைத்திருந்த வைஷ்ணவ பக்த சிகாமணி."},{"fileName":"1.2-0000067.wav","textDesc":"கையில் அவர் ஒரு குறுந்தடியும் வைத்திருந்தார்."},{"fileName":"1.2-0000068.wav","textDesc":"கட்டையாயும் குட்டையாயும் வைரம் பாய்ந்த திருமேனியுடன் விளங்கினார்."},{"fileName":"1.2-0000069.wav","textDesc":"இன்னொருவர்"},{"fileName":"1.2-0000070.wav","textDesc":"தமது மேனியெல்லாம் பட்டை பட்டையாய்த் திருநீறு அணிந்திருந்த சிவபக்தர்."},{"fileName":"1.2-0000071.wav","textDesc":"மூன்றாவது மனிதர் காவி வஸ்திரம் தரித்துத் தலையையும் முண்டனம் செய்து கொண்டிருந்தார்."},{"fileName":"1.2-0000072.wav","textDesc":"அவர் வைஷ்ணவரும் அல்ல, சைவரும் அல்ல, இரண்டையும் கடந்தவரான அத்வைத வேதாந்தி என்று தெரியவந்தது."},{"fileName":"1.2-0000073.wav","textDesc":"சைவர் சொன்னார்:"},{"fileName":"1.2-0000074.wav","textDesc":"ஓ, ஆழ்வார்க்கடியான் நம்பியே!"},{"fileName":"1.2-0000075.wav","textDesc":"இதற்கு விடை சொல்லும்!"},{"fileName":"1.2-0000076.wav","textDesc":"சிவபெருமானுடைய முடியைக் காண்பதற்குப் பிரம்மாவும், அடியைக் காண்பதற்குத் திருமாலும் முயன்றார்களா, இல்லையா?"},{"fileName":"1.2-0000077.wav","textDesc":"முடியும் அடியும் காணாமல் இருவரும் வந்து சிவபெருமானுடைய பாதங்களில் சரணாகதி அடைந்தார்களா, இல்லையா?"},{"fileName":"1.2-0000078.wav","textDesc":"அப்படியிருக்கச் சிவபெருமானைக் காட்டிலும் உங்கள் திருமால் எப்படிப் பெரிய தெய்வம் ஆவார்?"},{"fileName":"1.2-0000079.wav","textDesc":"இதைக் கேட்ட ஆழ்வார்க்கடியான்நம்பி தன் கைத் தடியை ஆட்டிக் கொண்டு, சரிதான் காணும்! வீர சைவ பாததூளி பட்டரே!"},{"fileName":"1.2-0000080.wav","textDesc":"நிறுத்தும் உம் பேச்சை!"},{"fileName":"1.2-0000081.wav","textDesc":"இலங்கை அரசனாகிய தசகண்ட ராவணனுக்கு உம்முடைய சிவன் வரங்கள் கொடுத்தாரே?"},{"fileName":"1.2-0000082.wav","textDesc":"  அந்த வரங்கள் எல்லாம் எங்கள் திருமாலின் அவதாரமாகிய இராமபிரானின் கோதண்டத்தின் முன்னால் தவிடுபொடியாகப் போகவில்லையா?"},{"fileName":"1.2-0000083.wav","textDesc":"அப்படியிருக்க, எங்கள் திருமாலைக் காட்டிலும் உங்கள் சிவன் எப்படிப் பெரிய தெய்வமாவார்?"},{"fileName":"1.2-0000084.wav","textDesc":"என்று கேட்டான்."},{"fileName":"1.2-0000085.wav","textDesc":"இந்தச் சமயத்தில்,"},{"fileName":"1.2-0000086.wav","textDesc":"காவி வஸ்திரம் அணிந்த அத்வைத சந்நியாசி தலையிட்டுக் கூறியதாவது:"},{"fileName":"1.2-0000087.wav","textDesc":"நீங்கள் இருவரும் எதற்காக வீணில் வாதம் இடுகிறீர்கள்?"},{"fileName":"1.2-0000088.wav","textDesc":"சிவன் பெரிய தெய்வமா, விஷ்ணு பெரிய தெய்வமா என்று எத்தனை நேரம் நீங்கள் வாதித்தாலும் விவகாரம் தீராது."},{"fileName":"1.2-0000089.wav","textDesc":"இந்தக் கேள்விக்குப் பதில் வேதாந்தம் சொல்கிறது."},{"fileName":"1.2-0000090.wav","textDesc":"நீங்கள் கீழான பக்தி மார்க்கத்தில் இருக்கிற வரையில்தான் சிவன் - விஷ்ணு என்று சண்டையிடுவீர்கள்."},{"fileName":"1.2-0000091.wav","textDesc":"பக்திக்கு மேலே ஞானமார்க்கம் இருக்கிறது. ஞானத்துக்கு மேலே ஞாஸம் என்று ஒன்று இருக்கிறது."},{"fileName":"1.2-0000092.wav","textDesc":"அந்த நிலையை அடைந்து விட்டால் சிவனும் இல்லை, விஷ்ணுவும் இல்லை. சர்வம் பிரம்மமயம் ஜகத்."},{"fileName":"1.2-0000093.wav","textDesc":"ஸ்ரீ சங்கர பகவத் பாதாச்சாரியார் பிரம்ம சூத்திர பாஷ்யத்தில் என்ன சொல்லியிருக்கிறார் என்றால்."},{"fileName":"1.2-0000094.wav","textDesc":"இச்சமயம் ஆழ்வார்க்கடியான் நம்பி குறுக்கிட்டு, சரிதான் காணும், நிறுத்தும்!"},{"fileName":"1.2-0000095.wav","textDesc":"உம்முடைய சங்கராச்சாரியார் அவ்வளவு உபநிஷதங்களுக்கும் பகவத்கீதைக்கும் பிரம்ம சூத்திரத்துக்கும் பாஷ்யம் எழுதி விட்டுக் கடைசியில் என்ன சொன்னார் தெரியுமா?"},{"fileName":"1.2-0000096.wav","textDesc":"பஜ கோவிந்தம் பஜ கோவிந்தம் பஜ கோவிந்தம் மூடமதே! என்று மூன்று வாட்டி சொன்னார்."},{"fileName":"1.2-0000097.wav","textDesc":"உம்மைப் போன்ற மௌடீகர்களைப் பார்த்துத்தான் மூடமதே! என்று சங்கராச்சாரியார் சொன்னார்!"},{"fileName":"1.2-0000098.wav","textDesc":"எனக் கூறியதும், அந்தக் கூட்டத்தில் 'ஆஹா' காரமும், பரிகாசச் சிரிப்பும் கரகோஷமும் கலந்து எழுந்தன."},{"fileName":"1.2-0000099.wav","textDesc":"ஆனால் சந்நியாசி சும்மா இருக்கவில்லை."},{"fileName":"1.2-0000100.wav","textDesc":"அடே! முன்குடுமி நம்பி!"},{"fileName":"1.2-0000101.wav","textDesc":"நான் 'மூடமதி' என்று நீ சொன்னது சரிதான் ஏனென்றால், உன் கையில் வெறுந்தடியை வைத்துக் கொண்டிருக்கும் நீ வெறுந்தடியன் ஆகிறாய்."},{"fileName":"1.2-0000102.wav","textDesc":"உன்னைப் போன்ற வெறுந்தடியனோடு பேச வந்தது என்னுடைய மூடமதியினால்தானே?"},{"fileName":"1.2-0000103.wav","textDesc":"என்றார்."},{"fileName":"1.2-0000104.wav","textDesc":"ஓய் சுவாமிகளே! என் கையில் வைத்திருப்பது வெறுந்தடியல்ல. வேண்டிய சமயத்தில் உம்முடைய மொட்டை மண்டையை உடைக்கும் சக்தி உடையதுங் காணும்! என்று கூறிக் கொண்டே ஆழ்வார்க்கடியான் கையிலிருந்த குறுந்தடியை ஓங்கினான்."},{"fileName":"1.2-0000105.wav","textDesc":"அதைப் பார்த்த அவன் கட்சியார் ஓஹோ! என்று ஆர்ப்பரித்தனர்."},{"fileName":"1.2-0000106.wav","textDesc":"அப்போது அத்வைத சுவாமிகள்,"},{"fileName":"1.2-0000107.wav","textDesc":"அப்பனே! நிறுத்திக் கொள்!"},{"fileName":"1.2-0000108.wav","textDesc":"தடி உன்னுடைய கையிலேயே இருக்கட்டும்."},{"fileName":"1.2-0000109.wav","textDesc":"அப்படியே நீ உன் கைத்தடியால் என்னை அடித்தாலும் அதற்காக நான் கோபங்கொள்ள மாட்டேன். உன்னுடன் சண்டைக்கு வரவும் மாட்டேன்."},{"fileName":"1.2-0000110.wav","textDesc":"அடிப்பதும் பிரம்மம்; அடிபடுவதும் பிரம்மம். என்னை நீ அடித்தால் உன்னையே அடித்துக் கொள்கிறவனாவாய்! என்றார்."},{"fileName":"1.2-0000111.wav","textDesc":"ஆழ்வார்க்கடியான் நம்பி, இதோ எல்லோரும் பாருங்கள்! பிரம்மத்தைப் பரப்பிரம்மம் திருச்சாத்துச் சாத்தப் போகிறது. என்னை நானே தடி கொண்டு தாக்கப் போகிறேன்!"},{"fileName":"1.2-0000112.wav","textDesc":"என்று தடியைச் சுழற்றிக் கொண்டு சுவாமிகளை நெருங்கினான்."},{"fileName":"1.2-0000113.wav","textDesc":"இதையெல்லாம் பார்த்துக் கொண்டிருந்த வல்லவரையனுக்கு ஒரு கணம் அந்த முன் குடுமி நம்பியின் கைத்தடியை வழிமறித்துப் பிடுங்கிக் கொண்டு அவனை அந்தத் தடியினால் நாலு திருச்சாத்துச் சாத்தலாமா என்று தோன்றியது."},{"fileName":"1.2-0000114.wav","textDesc":"ஆனால் திடீரென்று சுவாமியாரைக் காணோம்!"},{"fileName":"1.2-0000115.wav","textDesc":"கூட்டத்தில் புகுந்து அவர் மறைந்து விட்டார்."},{"fileName":"1.2-0000116.wav","textDesc":"அதைப் பார்த்துக் கொண்டிருந்த வைஷ்ணவ கோஷ்டியார் மேலும் ஆர்ப்பரித்தார்கள்."},{"fileName":"1.2-0000117.wav","textDesc":"ஆழ்வார்க்கடியான்"},{"fileName":"1.2-0000118.wav","textDesc":"வீரசைவருடைய பக்கமாகத் திரும்பி,"},{"fileName":"1.2-0000119.wav","textDesc":"ஓய் பாத தூளி பட்டரே! நீர் என்ன சொல்லுகிறீர்?"},{"fileName":"1.2-0000120.wav","textDesc":"மேலும் வாதம் செய்ய விரும்புகிறீரா? அல்லது சுவாமியாரைப் போல் நீரும் ஓட்டம் எடுக்கிறீரா?"},{"fileName":"1.2-0000121.wav","textDesc":"என்றான்."},{"fileName":"1.2-0000122.wav","textDesc":"நானா? ஒருநாளும் நான் அந்த வாய் வேதாந்தியைப் போல் ஓட்டம் எடுக்க மாட்டேன்."},{"fileName":"1.2-0000123.wav","textDesc":"என்னையும் உம்முடைய கண்ணன் என்று நினைத்தீரோ?"},{"fileName":"1.2-0000124.wav","textDesc":"கோபியர் வீட்டில் வெண்ணெய் திருடி உண்டு மத்தால் அடிபட்டவன்தானே உம்முடைய கண்ணன்!"},{"fileName":"1.2-0000125.wav","textDesc":"என்று பாததூளிபட்டர் சொல்வதற்குள், ஆழ்வார்க்கடியான் குறுக்கிட்டான்."},{"fileName":"1.2-0000126.wav","textDesc":"ஏன் காணும்? உம்முடைய பரமசிவன் பிட்டுக்கு மண் சுமந்து முதுகில் அடிபட்டதை மறந்து விட்டீரோ?"},{"fileName":"1.2-0000127.wav","textDesc":"என்று கேட்டுக் கொண்டு கைத்தடியை வீசிக் கொண்டு வீர சைவர் அருகில் நெருங்கினான்."},{"fileName":"1.2-0000128.wav","textDesc":"ஆழ்வார்க்கடியான் நல்ல குண்டாதி குண்டன்."},{"fileName":"1.2-0000129.wav","textDesc":"வீரசைவராகிய பாததூளிபட்டரோ சற்று மெலிந்த மனிதர்."},{"fileName":"1.2-0000130.wav","textDesc":"மேற்கூறிய இருவரையும் விவாதத்தில் உற்சாகப்படுத்தி வந்தவர்கள்"},{"fileName":"1.2-0000131.wav","textDesc":"தாங்களும் கைகலக்க ஆயத்தமாகி ஆரவாரம் செய்தார்கள்."},{"fileName":"1.2-0000132.wav","textDesc":"இந்த மூடச் சண்டையைத் தடுக்க வேண்டும் என்ற எண்ணம் வல்லவரையன் மனதில் உண்டாயிற்று."},{"fileName":"1.2-0000133.wav","textDesc":"அவன் நின்ற இடத்திலிருந்து சற்றும் முன்னால் வந்து, எதற்காக ஐயா நீங்கள் சண்டை போடுகிறீர்கள்? வேறு வேலை ஒன்றும் உங்களுக்கு இல்லையா?"},{"fileName":"1.2-0000134.wav","textDesc":"சண்டைக்குத் தினவு எடுத்தால் ஈழநாட்டுக்குப் போவதுதானே?"},{"fileName":"1.2-0000135.wav","textDesc":"அங்கே பெரும் போர் நடந்து கொண்டிருக்கிறதே? என்றான்."},{"fileName":"1.2-0000136.wav","textDesc":"நம்பி சட்டென்று அவனைத் திரும்பிப் பார்த்து, இவன் யாரடா நியாயம் சொல்ல வந்தவன்! என்றான்."},{"fileName":"1.2-0000137.wav","textDesc":"கூட்டத்திலே இருந்தவர்களில் சிலருக்கு, வந்தியத்தேவனுடைய வீரத் தோற்றமும் அவனுடைய அழகிய முகவிலாசமும் பிடித்திருந்தன."},{"fileName":"1.2-0000138.wav","textDesc":"தம்பி! நீ சொல்லு! இந்தச் சண்டைக்காரர்களுக்கு நியாயத்தை எடுத்துச் சொல்லு! உனக்குப் பக்கபலமாக நாங்கள் இருக்கிறோம்!"},{"fileName":"1.2-0000139.wav","textDesc":"என்று அவர்கள் சொன்னார்கள்."},{"fileName":"1.2-0000140.wav","textDesc":"எனக்குத் தெரிந்த நியாயத்தைச் சொல்கிறேன்."},{"fileName":"1.2-0000141.wav","textDesc":"சிவபெருமானும் நாராயணமூர்த்தியும் தங்களுக்குள் சண்டை போட்டுக்கொள்வதாகத் தெரியவில்லை."},{"fileName":"1.2-0000142.wav","textDesc":"அவர்கள் சிநேகமாகவும் சுமுகமாகவும் இருந்து வருகிறார்கள்."},{"fileName":"1.2-0000143.wav","textDesc":"அப்படியிருக்க, இந்த நம்பியும் பட்டரும் எதற்காகச் சண்டை போட்டுக் கொள்ள வேண்டும்? என்று வல்லவரையன் கூறியதைக் கேட்டு, அக்கூட்டத்தில் பலரும் நகைத்தார்கள்."},{"fileName":"1.2-0000144.wav","textDesc":"அப்போது வீரசைவபட்டர்,"},{"fileName":"1.2-0000145.wav","textDesc":"இந்தப் பிள்ளை அறிவாளியாகவே தோன்றுகிறான்."},{"fileName":"1.2-0000146.wav","textDesc":"ஆனால் வேடிக்கைப் பேச்சினால் மட்டும் விவாதம் தீர்ந்துவிடுமா?"},{"fileName":"1.2-0000147.wav","textDesc":"சிவபெருமான் திருமாலை விடப் பெரிய தெய்வமா, இல்லையா என்ற கேள்விக்கு இவன் விடை சொல்லட்டும்! என்றார்."},{"fileName":"1.2-0000148.wav","textDesc":"சிவனும் பெரிய தெய்வந்தான்;"},{"fileName":"1.2-0000149.wav","textDesc":"திருமாலும் பெரிய தெய்வந்தான் இருவரும் சமமான தெய்வங்கள். யாரை வேண்டுமானாலும் தொழுது கொள்ளுங்கள்."},{"fileName":"1.2-0000150.wav","textDesc":"சண்டை எதற்கு? என்றான் வல்லவரையன்."},{"fileName":"1.2-0000151.wav","textDesc":"அது எப்படிச் சொல்லலாம்? சிவனும் விஷ்ணுவும் சமமான தெய்வங்கள் என்று சொல்லுவதற்கு ஆதாரம் என்ன?"},{"fileName":"1.2-0000152.wav","textDesc":"என்று ஆழ்வார்க்கடியான் அதட்டிக் கேட்டான்."},{"fileName":"1.2-0000153.wav","textDesc":"ஆதாரமா? இதோ சொல்கிறேன்!"},{"fileName":"1.2-0000154.wav","textDesc":"நேற்று மாலை வைகுண்டத்துக்குப் போயிருந்தேன்."},{"fileName":"1.2-0000155.wav","textDesc":"அதே சமயத்தில் பரமசிவனும் அங்கே வந்திருந்தார்."},{"fileName":"1.2-0000156.wav","textDesc":"இருவரும் சம ஆசனத்தில் அமர்ந்திருந்தார்கள்."},{"fileName":"1.2-0000157.wav","textDesc":"அவர்களுடைய உயரம் ஒன்றாகவே இருந்தது."},{"fileName":"1.2-0000158.wav","textDesc":"ஆயினும் ஐயத்துக்கு இடமின்றி என் கையினால் முழம் போட்டு இருவர் உயரத்தையும் அளந்து பார்த்தேன்."},{"fileName":"1.2-0000159.wav","textDesc":"அட பிள்ளாய்! பரிகாசமா செய்கிறாய்?"},{"fileName":"1.2-0000160.wav","textDesc":"என்று ஆழ்வார்க்கடியான் கர்ஜனை செய்தான்."},{"fileName":"1.2-0000161.wav","textDesc":"கூட்டத்தினர்,"},{"fileName":"1.2-0000162.wav","textDesc":"சொல்லு, தம்பி! சொல்லு! என்று ஆர்ப்பரித்தார்கள்."},{"fileName":"1.2-0000163.wav","textDesc":"அளந்து பார்த்ததில் இருவரும் சமமான உயரமே இருந்தார்கள்."},{"fileName":"1.2-0000164.wav","textDesc":"அதோடு விடாமல் சிவனையும் திருமாலையும் நேரிலேயே கேட்டு விட்டேன். அவர்கள் என்ன சொன்னார்கள், தெரியுமா?"},{"fileName":"1.2-0000165.wav","textDesc":"அரியும் சிவனும் ஒண்ணு, அறியாதவர் வாயிலே மண்ணு என்று சொன்னார்கள்."},{"fileName":"1.2-0000166.wav","textDesc":"அவ்விதம் சொல்லி, தங்களைப் பற்றிச் சண்டை போடுகிறவர்களின் வாயிலே போடுவதற்கு இந்தப் பிடி மண்ணையும் கொடுத்தார்கள்!"},{"fileName":"1.2-0000167.wav","textDesc":"என்று கூறிய வல்லவரையன், மூடியிருந்த தனது வலக்கையைத் திறந்து காட்டினான்."},{"fileName":"1.2-0000168.wav","textDesc":"அதற்குள்ளே ஒரு பிடி மண் இருந்தது அதை வீசி உதறினான்."},{"fileName":"1.2-0000169.wav","textDesc":"கூட்டத்திலிருந்தவர்களில் பலர் அப்போது பெரும் உற்சாகங்கொண்டு தலைக்குத் தலை தரையிலிருந்து ஒரு பிடி மண் எடுத்து, நம்பியின் தலையிலும் பட்டர் தலையிலும் வீசி எறிய ஆரம்பித்தார்கள்."},{"fileName":"1.2-0000170.wav","textDesc":"இந்தத் தூராக்ரகச் செயலைச் சிலர் தடுக்க முயன்றார்கள்."},{"fileName":"1.2-0000172.wav","textDesc":"அடே! தூர்த்தர்களா? நாஸ்திகர்களா? என்று சொல்லிக் கொண்டு ஆழ்வார்க்கடியான் தன் கைத் தடியைச் சுழற்றிக் கொண்டு கூட்டத்திற்குள் பிரவேசித்தான்."},{"fileName":"1.2-0000173.wav","textDesc":"ஒரு பெரிய கலவரமும் அடிதடி சண்டையும் அப்போது அங்கே நிகழும் போலிருந்தன. நல்லவேளையாக, அந்தச் சமயத்தில் சற்றுத் தூரத்தில் ஒரு பெரிய சலசலப்பு ஏற்பட்டது."},{"fileName":"1.2-0000174.wav","textDesc":"சூராதி சூரர், வீரப்பிரதாபர்,"},{"fileName":"1.2-0000175.wav","textDesc":"மாறபாண்டியன் படையை வீறுகொண்டு தாக்கி வேரோடு அறுத்த வெற்றி வேல் உடையார்,"},{"fileName":"1.2-0000176.wav","textDesc":"இருபத்து நாலு போர்களில் சண்டையிட்டு அறுபத்து நான்கு விழுப்புண்களைப் பெற்ற திருமேனியர்,"},{"fileName":"1.2-0000177.wav","textDesc":"சோழ நாட்டுத் தனாதிகாரி, தானிய பண்டார நாயகர்,"},{"fileName":"1.2-0000178.wav","textDesc":"இறைவிதிக்கும் தேவர்,"},{"fileName":"1.2-0000179.wav","textDesc":"பெரிய பழுவேட்டரையர் விஜயம் செய்கிறார்!"},{"fileName":"1.2-0000180.wav","textDesc":"பராக்! பராக்! வழி விடுங்கள்! என்று இடிமுழக்கக் குரலில் கட்டியம் கூறுதல் கேட்டது."},{"fileName":"1.2-0000181.wav","textDesc":"இவ்வாறு கட்டியம் கூறியவர்கள் முதலில் வந்தார்கள். பிறகு முரசு அடிப்பவர்கள் வந்தார்கள்."},{"fileName":"1.2-0000182.wav","textDesc":"அவர்களுக்குப் பின்னால்,"},{"fileName":"1.2-0000183.wav","textDesc":"பனைமரக் கொடி தாங்குவோர் வந்தார்கள்."},{"fileName":"1.2-0000184.wav","textDesc":"பின்னர்,"},{"fileName":"1.2-0000185.wav","textDesc":"கையில் வேல் பிடித்த வீரர்கள் சிலர் கம்பீரமாக நடந்து வந்தார்கள். "},{"fileName":"1.2-0000186.wav","textDesc":"இவர்களுக்குப் பின்னால் வந்த அலங்கரித்த யானையின் மீது,"},{"fileName":"1.2-0000187.wav","textDesc":"ஆஜானுபாகுவான கரிய திருமேனியர் ஒருவர் வீற்றிருந்தார்."},{"fileName":"1.2-0000188.wav","textDesc":"மத்தகஜத்தின் மேல் அந்த வீரர் வீற்றிருந்த காட்சி,"},{"fileName":"1.2-0000189.wav","textDesc":"ஒரு மாமலைச் சிகரத்தின் மீது கரியகொண்டல் ஒன்று தங்கியது போல் இருந்தது."},{"fileName":"1.2-0000190.wav","textDesc":"கூட்டத்தில் இருந்தவர்கள் அத்தனை பேரும் சாலையின் இருபுறத்திலும் வந்து நின்றது போல் வல்லவரையனும் வந்து நின்று பார்த்தான்."},{"fileName":"1.2-0000191.wav","textDesc":"யானை மீது இருந்தவர் தான் பழுவேட்டரையர் என்பதை ஊகித்துக் கொண்டான்."},{"fileName":"1.2-0000192.wav","textDesc":"யானைக்குப் பின்னால் பட்டுத் திரையினால் மூடப்பட்ட சிவிகை ஒன்று வந்தது."},{"fileName":"1.2-0000193.wav","textDesc":"அதற்குள் இருப்பது யாரோ என்று வல்லவரையன் சிந்திப்பதற்குள்ளே, "},{"fileName":"1.2-0000194.wav","textDesc":"செக்கச் சிவந்த நிறத்துடன் வளையல்களும் கங்கணங்களும் அணிந்த ஒரு கரம்"},{"fileName":"1.2-0000195.wav","textDesc":"சிவிகைக்குள்ளேயிருந்து வெளிப்பட்டுப் பல்லக்கின் பட்டுத் திரையைச் சிறிது விலகியது."},{"fileName":"1.2-0000196.wav","textDesc":"மேகத்தினால் மூடப்பட்டிருந்த பூரண சந்திரன் மேகத் திரை விலகியதும் பளீரென்று ஒளி வீசுவது போல்,"},{"fileName":"1.2-0000197.wav","textDesc":"சிவிகைக்குள்ளே காந்திமயமான ஒரு பெண்ணின் முகம் தெரிந்தது."},{"fileName":"1.2-0000198.wav","textDesc":"பெண் குலத்தின் அழகைக் கண்டு களிக்கும் கண்கள் வல்லவரையனுக்கு உண்டு என்றாலும், அந்தப் பெண்ணின் முகம் பிரகாசமான பூரண சந்திரனையொத்த பொன் முகமாயிருந்தாலும்,"},{"fileName":"1.2-0000199.wav","textDesc":"எக்காரணத்தினாலோ வல்லவரையனுக்கு அம்முகத்தைப் பார்த்ததும் உள்ளத்தில் மகிழ்ச்சி தோன்றவில்லை. இனந்தெரியாத பயமும் அருவருப்பும் ஏற்பட்டன."},{"fileName":"1.2-0000200.wav","textDesc":"அதே நேரத்தில் அந்தப் பெண்ணின் கண்கள் வல்லவரையனுக்கு அருகில் உற்று நோக்கின."},{"fileName":"1.2-0000201.wav","textDesc":"மறுகணம் ஒரு பீதிகரமான பெண் குரலில் 'கிறீச்' என்ற கூச்சல் கேட்டது."},{"fileName":"1.2-0000202.wav","textDesc":"உடனே சிவிகையின் பட்டுத் திரை முன்போல் மூடிக் கொண்டது."},{"fileName":"1.2-0000203.wav","textDesc":"வல்லவரையன் தன் அக்கம் பக்கத்தில் நோக்கினான்."},{"fileName":"1.2-0000204.wav","textDesc":"தனக்கு அருகில் எதையோ யாரையோ பார்த்துவிட்டுத்தான் அந்த மாது 'கிறீச்' சிட்டு விட்டு,"},{"fileName":"1.2-0000205.wav","textDesc":"சிவிகைத் திரையை மூடிக் கொண்டாள் என்று அவன் உள்ளுணர்ச்சி சொல்லிற்று."},{"fileName":"1.2-0000206.wav","textDesc":"எனவே, சுற்றுமுற்றும் பார்த்தான்."},{"fileName":"1.2-0000207.wav","textDesc":"ஆழ்வார்க்கடியான் தனக்குச் சற்றுப் பின்னால் ஒரு புளிய மரத்தில் சாய்ந்து கொண்டு நிற்பதைக் கண்டான்."},{"fileName":"1.2-0000208.wav","textDesc":"அந்த வீர வைஷ்ணவ நம்பியினுடைய முகம் சொல்ல முடியாத விகாரத்தை அடைந்து கோர வடிவமாக மாறியிருப்பதையும் பார்த்தான். வல்லவரையனுடைய உள்ளத்தில்,"},{"fileName":"1.2-0000209.wav","textDesc":"காரணம் விளங்காத திகைப்பும் அருவருப்பும் ஏற்பட்டன."}]